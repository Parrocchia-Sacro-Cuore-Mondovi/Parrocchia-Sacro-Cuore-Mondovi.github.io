# LUCE DIVINA

Luce divina, splende di te il segreto del mattino.
Luce di Cristo, sei per noi tersa voce di sapienza:
tu per nome tutti chiami alla gioia dell’incontro.

Luce feconda, ardi in noi, primo dono del Risorto.
Limpida luce, abita in noi, chiaro sole di giustizia:
tu redimi nel profondo ogni ansia di salvezza.

Luce perenne, vive di te chi cammina nella fede.
Dio d’amore, sei con noi nel mistero che riveli:
tu pronunci la parola che rimane sempre vera.

