# SALMO 50,  PIETÀ   DI   ME,  O  DIO

Rit. Purificami, o Signore, sarò più bianco della neve.

1 	Pietà di me, o Dio, secondo la tua misericordia: *
		nel tuo grande amore cancella il mio peccato. Rit.

2 	Lavami da tutte le mie colpe, *
		mondami dal mio peccato. Rit.

3 	Riconosco la mia colpa, * 
		il mio peccato mi sta sempre dinanzi. Rit.

4 	Contro di te, contro te solo ho peccato, * 
		quello che è male ai tuoi occhi, io l’ho fatto; Rit.

5 	perciò sei giusto quando parli, * 
		retto nel tuo giudizio. Rit.

6 	Ecco, nella colpa sono stato generato, *
		nel peccato mi ha concepito mia madre. Rit.

7 	Ma tu vuoi la sincerità del cuore *
		e nell’intimo m’insegni la sapienza. Rit.

8 	Purificami con issopo e sarò mondato, *
		lavami e sarò più bianco della neve. Rit.  

9 	Fammi sentire gioia e letizia, *
		esulteranno le ossa che hai spezzato. Rit.

10 	Distogli lo sguardo dai miei peccati, *
		cancella tutte le mie colpe. Rit.

11 	Crea in me, o Dio, un cuore puro, *
		rinnova in me uno spirito saldo. Rit.

12 	Non respingermi dalla tua presenza *
		e non privarmi del tuo santo spirito. Rit.

13 	Rendimi la gioia di essere salvato, *
		sostieni in me un animo generoso. Rit.

14 	Insegnerò agli erranti le tue vie *
		e i peccatori a te ritorneranno. Rit.

15 	Liberami dal sangue, Dio, Dio mia salvezza, *
		la mia lingua esalterà la tua giustizia. Rit.

16 	Signore, apri le mie labbra *
		e la mia bocca proclami la tua lode; Rit.

17 	poiché non gradisci il sacrificio *
		e, se offro olocausti, non li accetti. Rit.

18 	Uno spirito contrito *
		è sacrificio a Dio, Rit.

19 	un cuore affranto e umiliato *
		tu, o Dio, non disprezzi. Rit.

20 	Nel tuo amore fa grazia a Sion, *
		rialza le mura di Gerusalemme. Rit.

21 	Allora gradirai i sacrifici prescritti, *
		l’olocausto e l’intera oblazione, Rit.

22 	allora immoleranno vittime *
		sopra il tuo altare. Rit.

23 	Gloria al Padre e al Figlio *
		e allo Spirito Santo. Rit.

24 	Come era nel principio, e ora e sempre *
		nei secoli dei secoli. Amen. Rit.

