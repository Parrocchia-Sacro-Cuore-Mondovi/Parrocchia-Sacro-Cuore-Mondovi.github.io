# DEL TUO SPIRITO, SIGNORE  (dal Salmo 103)

Rit.  Del tuo Spirito, Signore,
		è piena la terra,
		è piena la terra.

Benedici il Signore, anima mia,
Signore, Dio, tu sei grande!
Sono immense, splendenti,
tutte le tue opere
e tutte le creature. Rit.

Se tu togli il tuo soffio
muore ogni cosa
e si dissolve nella terra.
Il tuo Spirito scende:
tutto si ricrea e tutto si rinnova. Rit.

La tua gloria, Signore,
resti per sempre.
Gioisci, Dio del creato.
Questo semplice canto
salga a te Signore: sei tu la nostra gioia. Rit.

