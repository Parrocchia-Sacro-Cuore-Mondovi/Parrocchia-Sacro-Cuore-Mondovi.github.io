# ADORO TE

Sei qui davanti a me, o mio Signore
Sei in questa brezza che ristora il cuore.
Roveto che mai si consumerà,
presenza che riempie l’anima.

Rit.	Adoro te, fonte della vita,
		Adoro te, trinità infinita.
		I miei calzari leverò su questo santo suolo
		Alla presenza tua mi prostrerò.

Sei qui davanti a me, o mio Signore
Nella tua grazia trovo la mia gioia.
Io lodo, ringrazio e prego perché
Il mondo ritorni a vivere in te. Rit.

