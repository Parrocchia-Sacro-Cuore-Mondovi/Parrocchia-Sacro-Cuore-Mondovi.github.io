# SIGNORE, DA CHI ANDREMO?

Rit.	Signore da chi andremo
		Signore da chi andremo
		Tu solo hai parole di vita eterna

Sulle strade del nostro cammino
suona ancora l’antica domanda:
quale senso ha la vita, la morte
e l’esistere senza orizzonte?   

Venne un Uomo e si fece vicino,
ai fratelli egli tese la mano:
era il Verbo che illumina il mondo
ed incarna l’amore di Dio. Rit. 

Egli disse con grande coraggio: 
“Ascoltate! Il pane non basta!
È profonda la fame del cuore, 
solo Dio può il vuoto colmare”. 
 
Si chiamava Gesù: “Dio salva”!
È venuto per dare la vita,
per spezzare la forza del male
che la gioia ci spegne nel cuore. Rit. 
 
Nella sera dell’Ultima Cena, 
nel convito di nuova Alleanza,
fece dono di sé agli amici
con l’amore che vince la morte. 
 
La sua Croce non fu la sconfitta, 
ma sconfisse il peccato del mondo: 
aprì il varco ad un fiume di grazia
che dell’uomo redime la storia. Rit. 

Crocifisso per noi e risorto,
il Signore tra noi è presente!
Nella Chiesa, suo mistico corpo,
si attualizza il divino comando:
 
“Fate questo in mia memoria!
Ripetete il mio gesto d’amore:
voi avrete la luce e la forza
per curare le umane ferite”. Rit. 

