# IL SIGNORE CI HA SALVATI

Il Signore ci ha salvati dai nemici
nel passaggio del Mar Rosso:
l’acqua che ha travolto gli Egiziani
fu per noi la salvezza!

Rit. 	«Se conoscessi il dono di Dio
		e chi è colui che ti chiede da bere,
		lo pregheresti tu stesso di darti
		quell’acqua viva che ti salverà».

Eravamo prostrati nel deserto,
consumati dalla sete:
quando fu percossa la roccia,
zampillò una sorgente. Rit.	

Dalle mura del tempio di Dio
sgorga un fiume d’acqua viva:
tutto quello che l’acqua toccherà
nascerà a nuova vita. Rit.	

Venga a me chi ha sete e chi mi cerca,
si disseti colui che in me crede:
fiumi d’acqua viva scorreranno
dal mio cuore trafitto. Rit.	

Sulla croce il Figlio di Dio
fu trafitto da una lancia:
dal cuore dell’Agnello immolato
scaturì sangue ed acqua. Rit.	

