# TI SALUTO, O CROCE SANTA

Rit. 	Ti saluto, o Croce santa, che portasti il Redentor:
		gloria, lode, onor ti canta ogni lingua ed ogni cuor.

Sei vessillo glorioso di Cristo, sua vittoria e segno d’amor:
il suo sangue innocente fu visto come fiamma sgorgare dal cuor. Rit.	

Tu nascesti fra braccia amorose d’una Vergine Madre, o Gesù,
tu moristi fra braccia pietose d’una croce che data ti fu. Rit.	

O Agnello divino, immolato sulla croce crudele, pietà!
Tu, che togli dal mondo il peccato, salva l’uomo che pace non ha. Rit.

