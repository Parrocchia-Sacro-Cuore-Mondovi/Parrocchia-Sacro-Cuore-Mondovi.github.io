# COM’È BELLO

Rit. 	Com’è bello, Signore, stare insieme
		ed amarci come ami tu: qui c’è Dio, alleluia!

La carità è paziente, la carità è benigna,
comprende, non si adira e non dispera mai. Rit.
La carità perdona, la carità si adatta,
si dona senza sosta, con gioia ed umiltà. Rit.

La carità è la legge, la carità è la vita,
abbraccia tutto il mondo e in ciel si compirà. Rit.

Il pane che mangiamo, il Corpo del Signore,
di carità è sorgente e centro di unità. Rit.

