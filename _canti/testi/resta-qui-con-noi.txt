# RESTA QUI CON NOI

Le ombre si distendono, scende ormai la sera
e s'allontanano dietro i monti
i riflessi di un giorno che non finirà,
di un giorno che ora correrà sempre 
perché sappiamo che una nuova vita
da qui è partita e mai più si fermerà. Rit.

Rit.	Resta qui con noi il sole scende già,
		resta qui con noi Signore è sera ormai.
		Resta qui con noi il sole scende già,
		se Tu sei fra noi la notte non verrà.

S'allarga verso il mare il Tuo cerchio d'onda
che il vento spingerà fino a quando
giungerà ai confini di ogni cuore, alla porte dell'amore vero.
Come una fiamma che dove passa brucia
così il Tuo amore tutto il mondo invaderà. Rit.

Davanti a noi l'umanità lotta, soffre e spera
come una terra che nell'arsura chiede l'acqua
da un cielo senza nuvole, ma che sempre le può dare vita.
Con Te saremo sorgente d'acqua pura
con Te fra noi il deserto fiorirà. Rit.

